สอบสวน นางสุปราณี  บัวคำ  ผู้เสียหาย ให้การว่าเป็นเจ้าของบัญชีธนาคารกรุงไทย สาขาพิษณุโลก หมายเลข บัญชี 601-1-50009-9 ต่อมาวันที่ 13 สิงหาคม 2551 ผู้เสียหายถูกคนร้ายโทรศัพท์มาหลอกลวงให้ผู้เสียหายโอนเงินเข้าบัญชีของผู้อื่นโดยอ้างว่าเป็นเจ้าหน้าที่ของกรมสรรพากรจะคืนภาษีให้ทางเอทีเอ็ม  ผู้เสียหายหลงเชื่อจึงไปทำรายการที่ตู้เอที่เอ็มหน้าห้างแม๊คโคร ตามที่กลุ่มคนร้ายสั่งให้กดรายการต่างๆที่ตู้เอทีเอ็ม  และภายหลังผู้เสียหายพบว่าเงินหายไปจากบัญชีจำนวน 125,600  บาท  ต่อมาทราบว่าเงินของผู้เสียหายถูกโอนไปยังบัญชีของ นางราตรี  ยางนอก  พยาน  ซึ่งให้การว่ามี นางรำพึง  กู้พิมาย  และนายสวัสดิ์  อินทร์แก้ว ผู้ต้องหา มาหลอกให้พยานไปเปิดบัญชีและเอาสมุดบัญชีของพยานไปใช้ก่อเหตุ  ผู้เสียหายจึงยืนยันร้องทุกข์ดำเนินคดีกับ นางรำพึง  กู้พิมาย  และนายสวัสดิ์  อินทร์แก้ว ฐานฉ้อโกง  
      สอบสวน  นางราตรี  ยางนอก  พยานที่1 ให้การว่าก่อนเกิดเหตุ มี    นางรำพึง  กู้พิมาย  นายสวัสดิ์  อินทร์แก้ว ผู้ต้องหา มาชักชวนพยานกับพวกที่เป็นชาวบ้านในหมู่บ้านให้ไปเปิดบัญชีเงินฝากพร้อมทำบัตรบริการเงินด่วน หรือเอทีเอ็ม กับธนาคาร จากนั้น นางรำพึงฯและนายสวัสดิ์ ได้ให้เงินค่าตอบแทนกับพยานในการเปิดบัญชีครั้งนี้จำนวน 1,500 บาท และนางรำพึง   กับพวก เอาสมุดเงินฝากและบัตรเอทีเอ็มของพยานไปโดยอ้างว่าเอาไปใช้ทำธุรกิจบางอย่าง โดยพยานไม่ทราบมาก่อนว่านางรำพึง  กับพวกจะนำไปใช้ก่อเหตุในครั้งนี้     