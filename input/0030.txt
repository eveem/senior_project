สอบสวน นางธาราริน  พิทักษ์หฤทัย     ผู้เสียหาย   ร้องทุกข์ต่อพนักงานสอบสวนว่า  ตามวันเวลาที่เกิดเหตุ   ผู้ต้องหาบังอาจหมิ่นประมาท ผู้เสียหายด้วยการโฆษณา โดยการลงข้อความทางเวปไซค์  www.phitsanulok.com  และพบข้อความที่ห้องสนทนา มีข้อความปรากฏว่า “DJ ปูจ๋า คลื่น 95.25 พิษณุโลก ชอบแย่งสามีชาวบ้าน”  และ www.Google.com    พบว่ามีข้อความที่หน้าเวปไซค์ปรากฏข้อความว่า “DJ ปูจ๋า คลื่น 95.25 พิษณุโลก ชอบแย่งสามีชาวบ้าน จะแย่งสามีคนอื่นทำไม แฟนกับเราอายุ 19 ปี... ”   โดย ผู้เสียหายมีอาชีพเป็นนักจัดรายการที่บุคคลทั่วไปทราบดีว่าชื่อ DJ ปูจ๋า คลื่น 95.25 พิษณุโลก  ซึ่งอาจทำให้ผู้เสียหาย  เสียชื่อเสียง ถูกดูหมิ่น หรือถูกเกลียดชังจากบุคคลทั่วไปได้ จึงมาร้องทุกข์ให้ดำเนินคดีกับผู้ต้องหา  
สอบสวน  นางสาววรรณวิสา  หรือบุ๋ม  หมู่อุบล  ผู้ต้องหา ให้การรับสารภาพตลอดข้อกล่าวหา  โดยให้การว่าลงข้อความหมิ่นประมาทผู้เสียหายทางอินเตอร์เน็ตจริงทั้ง 2 ครั้งตามที่กล่าวหา  โดยทำไปด้วยความโมโหที่ผู้เสียหาย มาแย่งคนรักของ ผู้ต้องหา จึงให้การรับสารภาพ
สอบสวน   ร้อยตำรวจเอก สันตสิริ  เมตตาวงศ์    พยานให้การว่า ผู้ต้องหามาพบกับผู้เสียหายต่อหน้าพยาน  และผู้ต้องหารับต่อหน้าพนักงานสอบสวนว่ากระทำความผิดจริงตามที่กล่าวหา  และให้การว่าในฐานะวิญญูชนโดยยืนยันว่าข้อความดังกล่าว บุคคลทั่วไปได้พบเห็นแล้วอาจทำให้ผู้เสียหาย เสียชื่อเสียง หรือถูกดูหมิ่น เกลียดชังได้