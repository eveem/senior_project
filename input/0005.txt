สอบสวน นางเปรมฤดี  สีลาดเลา  ผู้เสียหายให้การว่า    ก่อนเกิดเหตุ ผู้เสียหายเป็นเจ้าของบ้านที่เกิดเหตุตามวันเวลาที่เกิดเหตุได้เปิดเป็นหอพักและเป็นที่พักอาศัยด้วยโดยมีผู้ต้องหาเช่าพักอาศัยที่ห้องที่เกิดเหตุ ต่อมาผู้เสียหายได้ยินเสียง ผู้ต้องหากำลังทะเลาะกับคนรักทางโทรศัพท์  หลังจากนั้นไม่นานผู้เสียหายเห็นผู้ต้องหาขับขี่รถจักรยานยนต์ออกไปจากหอพัก ผู้เสียหายจึงลงมาดูที่ห้องของผู้ต้องหาเพื่อดูว่าเกิดเหตุร้ายขึ้นหรือไม่ เมื่อผู้เสียหายลงมาถึงที่ห้องที่เกิดเหตุผู้เสียหายเห็นไฟลุกไหม้ภายในห้อง   จึงเรียกให้เพื่อนบ้านมาช่วยกันดับไฟจนสงบ  และผู้เสียหายพบว่าไฟไหม้ความเสียหายที่มุ้งลวดเสียหายไปจำนวน 5 ช่อง บานเกร็ดหน้าต่าง 2 ช่อง พัดลมเพดาน 1 เครื่อง ฟูกที่นอน 1 หลัง ฝ้าเพดานไหม้เสียหาย ,พื้นกระเบื้องแตก,สีผนังไหม้,ระบบไฟฟ้าชุดสายไฟ ไหม้เสียหาย ค่าแรงช่าง รวมความเสียหาย  26,500  บาท ผู้เสียหายเชื่อว่าผู้ต้องหาเป็นผู้กระทำความผิดจึงมาร้องทุกข์ให้ดำเนินคดีกับผู้ต้องหา 
สอบสวน  นายวัฒนชัย  เจริญวงศ์ ผู้ต้องหา  ให้การรับสารภาพข้อหาวางเพลิงเผาทรัพย์ของผู้อื่น (ทรัพย์สินของนางสาวลักษณารีย์  หรือปุ๊ก  อยู่พ่วง ) และ ปฏิเสธข้อหาวางเพลิงเผาโรงเรือนของผู้อื่น (หอพักของ นางเปรมฤดี  สีลาดเลา ผู้เสียหาย ) โดยให้การว่าตามวันเวลาที่เกิดเหตุผู้ต้องหาเป็นคนรักกับนางสาวปุ๊ก   วันที่เกิดเหตุผู้ต้องหากลับมาจากทำงานที่ต่างจังหวัดและไม่พบกับนางสาวปุ๊ก เป็นเวลา 2 วันจึงเกิดความเครียดและเกรงว่า นางสาวปุ๊ก จะตีจากไป จึงดื่มสุราจนเมาและมีปากเสียงกับนางสาวปุ๊ก ทางโทรศัพท์   จนเกิดโทสะจุดไฟเผาเสื้อผ้าของนางสาวปุ๊ก ที่วางอยู่ในห้องของผู้ต้องหาจนลุกไหม้ และพยายามดับไฟแล้วแต่ไม่สำเร็จจึงได้ขับขี่รถจักรยานยนต์หนีออกมาจากหอพักที่เกิดเหตุ  โดยผู้ต้องหารับว่ามีเจตนาเผาเพียงเสื้อผ้าของนางสาวปุ๊ก เท่านั้นไม่มีเจตนาเผาหอพักที่เกิดเหตุแต่อย่างใด 
สอบสวน  นางสาวภัทรวิภา  สุดเกตุ  พยานที่ 1 ให้การว่าก่อนเกิดเหตุพยานเป็นนายจ้างของ นางสาวปุ๊ก คนรักของผู้ต้องหาต่อมาตามวันเวลาที่เกิดเหตุพยานทราบจากมารดาของพยานว่ามีผู้ต้องหามาตามหานางสาวปุ๊ก ที่ร้านของพยานและผู้ต้องหาไม่พบกับนางสาวปุ๊ก จึงเกิดความโมโหและอาละวาดโดยการถีบรถของนางสาวปุ๊ก และขว้างขวดเบียร์ที่หน้าร้านของพยานแล้วกลับไป ต่อมาผู้ต้องหาได้โทรศัพท์มาเล่าให้พยานฟังหลังเกิดเหตุว่าผู้ต้องหาได้เผาห้องพักของผู้ต้องหาไปแล้วพยานจึงมาให้การต่อ พนักงานสอบสวน  
สอบสวน  นางสาวลักษณารีย์  หรือปุ๊ก  อยู่พ่วง พยานที่2 ให้การว่าตามวันเวลาที่เกิดเหตุพยานกลับมาจากทำงานที่ต่างจังหวัดกับพยานที่1 ซึ่งเป็นนายจ้าง เมื่อมาถึงที่หน้าร้านของพยานที่1  พยานทราบจากจากมารดาของพยานที่1 ว่า  มีผู้ต้องหามาตามหาพยานที่ร้านของพยานที่1 และผู้ต้องหาไม่พบกับพยาน จึงเกิดความโมโหและอาละวาดโดยการถีบรถของพยาน และขว้างขวดเบียร์ที่หน้าร้านของพยานที่1 แล้วกลับไป ต่อมาผู้ต้องหาได้โทรศัพท์มาเล่าให้พยานฟังหลังเกิดเหตุว่าผู้ต้องหาได้เผาห้องพักของผู้ต้องหาไปแล้วพยานจึงมาให้การต่อ พนักงานสอบสวน  
สอบสวน   ด.ต.สุริยา  โชติพรมราช  พยานที่3 ให้การว่าตามวันเวลาที่เกิดเหตุขณะที่พยานกำลังปฏิบัติหน้าที่พยานรับแจ้งจาก ผู้เสียหาย ว่ามีคนร้ายวางเพลิงเผาหอพักที่เกิดเหตุ  พยานกับพวกจึงไปติดตามจับกุมตัวผู้ต้องหาขณะที่จะหลบหนี จึงควบคุมตัวส่งพนักงานสอบสวนดำเนินคดี   