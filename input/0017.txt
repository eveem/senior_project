สอบสวน นางกษมน  ตันติสุนทรสกุล ผู้กล่าวหาให้การว่า ตามวันเวลาและสถานที่เกิดเหตุ ขณะที่นอนหลับพักพ่อน
อยู่ในบ้านนั้น ได้ยินเสียงเหมือนคนดึงสังกะสี จึงได้เปิดผ้าม่านดูแต่ละห้อง แต่ไม่พบอะไร แต่เสียงยังดังอีกเหมือนคนตัดลวดและดึงลวด ระหว่างยืนฟังเสียงอยู่ในบ้านนั้น ก็ได้ยินเสียงรถจักรยานยนต์ของสายตรวจที่มาตรวจในหมู่บ้านพูดว่า”เฮ้ยมีคนงัดบ้าน” จากนั้นได้ยินเสียงคนวิ่งเข้าไล่จับคนร้าย จึงได้เปิดไฟในบ้านและรอบบ้าน สักครู่ใหญ่ได้เห็นเจ้าหน้าที่ตำรวจไล่จับคนร้ายและนำคนร้ายมายังหน้าบ้าน สภาพคนร้ายเสื้อผ้าเปียก และเจ้าหน้าที่ตำรวจเข้าตรวจกระเป๋าสีดำอยู่รั้วบ้านด้านหลัง จึงนำมาตรวจสอบพร้อมอุปกรณ์เป็นครีม 1 ตัว ไฟฉายเล็กสีดำ 1 กระบอก ถุงมือสีดำแดง 1 ข้าง เจ้าหน้าที่ได้ยึดไว้ ตรวจสอบทรัพย์สินหลังบ้านมีตะแกงลวดที่กั้นหลังบ้านถูกตัดรื้อออก ได้รับความเสียหาย  ต่อมาผู้กล่าวหาจึงได้มาแจ้งความร้องทุกข์ให้ดำเนินคดีกับผู้ต้องหาตามกฎหมายต่อไป
สอบสวน ดาบตำรวจอิสระ  จันทร์จำรัส  พยานที่1 ให้การว่า ตามวันเวลาและสถานที่เกิดเหตุ ขณะที่ออกตรวจมาถึงบ้านผู้กล่าวหานั้น ได้ยินเสียงเหมือนคนทุบบ้าน จึงได้ใช้ไฟฉายส่องไปยังจุดที่ดังขึ้น ได้พบชายรูปร่างใหญ่ สวมกางเกงยีสใส่เสื้อสีนำเงิน กำลังวิ่งออกจากบ้านของผู้กล่าวหา โดยปีนกำแพงออกด้านหลังบ้าน ไปทางทิศใต้ พยานไล่ติดตามอย่างกระชั้นชิด และมาจับกุมผู้ต้องหา ได้หน้าห้างอินเด๊กซ์  สอบถามผู้ต้องหาได้ความว่า เข้าไปหาผู้กล่าวหาเพราะรู้จักกัน ระหว่างพูดคุยกันนั้น ผู้ต้องหาได้โยนถุงมือสีดำแดงลงข้างตัว  และได้ตรวจในตัวพบไฟฉาย จำนวน 1 กระบอก อยู่ในกระเป๋ากางเกงของผู้ต้องหา สอบถามของกลางที่ค้นพบเป็นของตนเอง และได้นำผู้ต้องหาไปยังบ้านผู้กล่าวหา สอบถามผู้กล่าวหาแล้ว ไม่รู้จักกัน พยานได้แจ้งข้อกล่าวหาให้ผู้ต้องหาทราบว่า”พยายามลักทรัพย์ในเคหสถานในเวลากลางคืนโดยทำอันตรายสิ่งกีดกั้นสำหรับคุ้มครองบุคคลหรือทรัพย์,บุกรุกในเคหสถาน ผู้ต้องหารับทราบและให้การรับสารภาพตลอดข้อกล่าวหา ระหว่างสอบสวนปากคำผู้ต้องหาในชั้นจับกุมนั้นมีล่ามแปลตลอด
                  สอบสวนนายณัฐพงศ์   บุญญาศักดิ์  พยานที่2 ให้การว่าเป็นล่ามแปลภาษามาแล้ว 12 ปี ตามวันเวลาและสถานที่เกิดเหตุ ได้รับแจ้งจากพยานที่1และพนักงานสอบสวนว่า มีเหตุคนร้ายเป็นชาวต่างชาติ ได้กระทำความผิด ให้มาร่วมเป็นล่ามแปลภาษาเพื่อสอบปากคำด้วย จึงเดินทางมาเป็นล่ามในครั้งนี้ จากการสอบปากคำโดยพยานที่1ได้ให้ข้าฯสอบถามเป็นภาษาอังกฤษเกี่ยวกับการกระทำผิดในครั้งนี้นั้น ผู้ต้องหาได้ให้การว่าได้เข้าไปในบ้านของผู้กล่าวหาจริง ของกลางเป็นถุงมือและไฟฉาย ผู้ต้องหาเองก็ยอมรับว่าเป็นของตนเอง อธิบายข้อกล่าหาแล้ว ผู้ต้องหาให้การรับสารภาพตลอดข้อกล่าวหาในชั้นจับกุม ส่วนชั้นพนักงานสอบสวนผู้ต้องหาให้การปฏิเสธและไม่ยอมลงลายมือชื่อในบัญชีของกลางและภาพถ่าย
