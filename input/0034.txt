สอบสวน นางลำจวน  คงเนตร     ผู้เสียหายให้การว่า เป็นเจ้าของบ้านที่เกิดเหตุ      ต่อมาเช้าวันที่เกิดเหตุผู้เสียหายออกไปจากบ้านเพื่อไปธุระ  จนกระทั่งเวลาประมาณ 12.30  น.ผู้เสียหายกลับมาที่บ้าน และพบว่า เงินสด แหวนทองคำ เครื่องเล่นซีดีและพระเครื่องรวมความเสียหายประมาณ 9,100 บาท หายไปจากห้องนอน ตรวจสอบที่ประตูบ้านและห้องนอนพบมีร่องรอยการงัดแงะ   ต่อเจ้าพนักงานตำรวจได้ภาพถ่ายของ ผู้ต้องหา ผู้เสียหายยืนยันว่าไม่เคยรู้จักกับ ผู้ต้องหามาก่อน  จึงร้องทุกข์ให้ดำเนินคดีกับผู้ต้องหา
สอบสวน พันตำรวจโทหญิง  กฤษฎี  พงศ์อัมพรขจี  พยาน  ให้การว่าหลังเกิดเหตุพยานเป็นผู้ที่ตรวจลายนิ้วมือแฝงที่พบในที่เกิดเหตุ เปรียบเทียบกับลายนิ้วมือของผู้มีประวัติอาชญากรในฐานข้อมูลของสำนักงานตำรวจแห่งชาติ  พบว่าลายนิ้วมือที่กระปุกออมสินและกล่องพลาสติกที่เก็บได้ในที่เกิดเหตุ พบว่ามีจุดลักษณะสำคัญพิเศษของลายเส้นตรงกันกับ ลายนิ้วมือของ นายสุวรรณ  แก่นจันทร์  ผู้ต้องหา เพียงผู้เดียว