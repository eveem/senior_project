สอบสวนนางปาหนันหรือพัชรินทร์  ภราดรบัญชา   ผู้กล่าวหา ให้การว่า ตามวันเวลาที่เกิดเหตุ  ขณะที่ผู้กล่าวหาได้เดินทางมาปฏิบัติหน้าที่ในบริษัท เวรบริการในโรงแรมรัตนปาร์ด  ตามปกตินั้น ผู้กล่าวหาได้ไปนั่งที่โต๊ะทำงาน และได้มองไปที่ชั้นเอกสาร ได้มองไปเห็นซองจดหมายสีขวา ส่งมาจากบริษัท เอส เค ลอว์ แอนด์ แอ๊นด์ แอซ์ โซวิเอท จำกัด และจ่าหน้าซองถึงผู้กล่าวหา ซึ่งซองจดหมายดังกล่าวได้ถูกเปิดออก ผู้กล่าวหาจึงได้สอบถามเพื่อนร่วมงานจึงได้ความว่าผู้ที่เปิดจดหมายออกมาอ่านคือผู้ต้องหา  ผู้กล่าวหาจึงได้ไปสอบถามผู้ต้องหาว่าไปเปิดจดหมายออกมาอ่านทำไม ผู้ต้องหาตอบว่าเป็นหน้าที่ของผู้ต้องหาที่ต้องเปิดออกมาอ่าน เพราะการจ่าหน้าซองจดหมายนั้นมาถึงฝ่ายบุคคล เมื่อผู้กล่าวหา ทราบว่าผู้ที่เปิดจดหมายออกมาอ่าน จนเกิดความเสียหาย เสียชื่อเสียงหรือสิทธิของผู้กล่าวหา เพราะในจดหมายเป็นข้อความที่ผู้กล่าวหาไม่สามารถที่จะเปิดเผยได้ ผู้กล่าวหาได้รับความเสียหายจึงได้เข้าแจ้งความต่อพนักงานสอบสวนเพื่อดำเนินคดีต่อผู้ต้องหาตามกฎหมายต่อไป
สอบสวนนายพิพัฒน์ ศรีอุดม   ผู้ต้องหาให้การปฏิเสธตลอดข้อกล่าวหา  โดยให้การว่าตามวันเวลาเกิดเหตุขณะปฏิบัติหน้าที่นั้น ได้มีเรขาของผู้ต้องหานำจดหมายที่จ่าหน้าซองถึงนางพัชรินทร์ ภราดรบัญชา  บริษัทรัตนปาร์ด จำกัด(ฝ่ายบุคคล)999/59 ถนนมิตรภาพ ต.ในเมือง อ.เมือง จว.พิษณุโลก มาให้ผู้ต้องหาตรวจดู ผู้ต้องหาจึงได้เปิดออกมาอ่านดู จึงทราบว่าในเนื้อหาจดหมายมาจากสำนักงานกฎหมาย และมาทราบว่าเป็นของผู้กล่าวหา และจดหมายส่งมาฝ่ายบุคคลผู้ต้องหาจึงต้องเปิดออกมาตรวจก่อน ส่วนรายละเอียดจะให้การชั้นศาลเท่านั้น 