สอบสวน นางสาวกานต์รวี  พุ่มทอง   ผู้กล่าวหา  ให้การว่าตามวันเวลาที่เกิดเหตุผู้กล่าวหาได้ขายสินค้าเป็นเครื่องสำอางอยู่ที่ร้านเฟรนด์รี่คอสเมติก ให้ลูกค้าอยู่นั้น ได้มีผู้ต้องหาเข้ามาในร้านทำทีเป็นลูกค้าขอซื้อเครื่องสำอางเป็นครีมมาร์หน้า และผู้ต้องหาได้ชี้ไปที่สินค้าตัวหนึ่งให้ผู้กล่าวหาไปหยิบมาดู เมื่อผู้กล่าวหาเผลอ ผู้ต้องหาจึงได้หยิบเอาโทรศัพท์มือถือ ไอโพน4 เอส ของผู้กล่าวหาไป ผู้กล่าวหาได้ดูกล้องวงจรปิดบันทึกไว้ ต่อมาเจ้าหน้าที่ตำรวจได้ทำการจับกุมผู้ต้องหาได้ ผู้กล่าวหาจึงได้มาดูตัวและชี้ยืนยันว่าผู้ต้องหาเป็นคนเดียวกันที่ได้เข้าไปทำทีซื้อสินค้าในร้านและไปลักเอาโทรศัพท์มือถือผู้กล่าวหาไปจริง
สอบสวน นางสาวอมรรัตน์   ดีอ่ำ  ผู้ต้องหาให้การรับสารภาพตลอดข้อกล่าวหา โดยให้การว่า ก่อนเกิดเหตุผู้ต้องหาได้ตะเวนลักโทรศัพท์มือถือตามร้านขายของทั่วไป โดยทำทีเป็นลูกค้าเข้าไปเลือกซื้อสินค้า เมื่อเจ้าของร้านเผลอก็จะหยิบเอาโทรศัพท์ของเจ้าของร้านไป ตามวันเวลาเกิดเหตุ ผู้ต้องหาได้ขับขี่รถจักรยานยนต์ทะเบียน กวจ 517 พล ไปจอดที่ร้านแฟรนรี่คอสเมติก เป็นร้านขายเครื่องสำอาง จากนั้นทำทีเป็นลูกค้าขอซื้อเครื่องสำอาง โดยหลอกให้ผู้กล่าวหาไปหยิบสินค้าออกมา จังหวะที่ผู้กล่าวหาเผลอจึงได้หยิบเอาโทรศัพท์ยี่ห้อไอโพน 4 เอส ที่วางอยู่บนโต๊ะภายในร้านไป และหลังก่อเหตุแล้วได้ขับขี่รถจักรยานยนต์หลบหนีไป จนกระทั่งมาถูกจับกุม และได้ยอมรับว่าในวันเกิดเหตุ ตนเองได้เข้าไปลักเอาโทรศัพท์ที่อยู่ในร้านของผู้กล่าวหาไปจริง
สอบสวน ดาบตำรวจสมยศ  เรื่องลือ   พยาน ให้การว่าหลังเกิดเหตุพยานกับพวกเป็นผู้จับกุมผู้ต้องหาและได้นำผู้ต้องหามาให้ผู้กล่าวหาชี้ตัว ผู้กล่าวหาชี้และยืนยันว่าผู้ต้องหาเป็นคนเดียวกัน ที่ได้เข้าไปทำทีหลอกซื้อสินค้า และได้เอาโทรศัพท์เจ้าของร้านไป อีกทั้งผู้ต้องหาได้ทำทีไปซื้อสินค้าในร้านทั่วๆไปและเมื่อเจ้าของร้านเผลอก็หยิบเอาโทรศัพท์ไปขาย พยานได้สืบสวนเรื่อยมาจนจับกุมตัวมาดำเนินคดีตามกฎหมายต่อไป  