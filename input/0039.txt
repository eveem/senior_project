สอบสวนนางสมบูรณ์ กำแพงเพ็ชร  ผู้เสียหาย ให้การว่าก่อนเกิดเหตุ ผู้ต้องหาได้มาขอซื้ออาวุธปืนจากผู้เสียหาย แต่ตกลงราคายังไม่ได้ ตามวันเวลาเกิดเหตุ ผู้ต้องหาได้มาขอซื้ออาวุธปืนกับผู้กล่าวหาอีกครั้ง ระหว่างที่ตกลงราคานั้น ผู้ต้องหาต้องการให้ผู้กล่าวหานำเอาอาวุธปืนมาลองยิง แต่ผู้กล่าวหาไม่ให้ลองยิง ผู้ต้องหาจึงได้วิ่งขึ้นไปบนบ้านไปคว้าเอาอาวุธปืนที่อยู่บนบ้านลงจากบ้านวิ่งขึ้นรถยนต์หลบหนีไป ผู้กล่าวหาจึงได้แจ้งให้พยานช่วยติดตามคนร้ายต่อไป ต่อมาผู้ต้องหาได้ถูกจับกุมและได้นำอาวุธปืนมาคืนให้ผู้กล่าวหา และยอมชดใช้ค่าเสียหายให้ผู้กล่าวหาไป จน
ผู้กล่าวหาไม่ติดใจที่จะดำเนินคดีกับผู้ต้องหาอีกต่อไป  
  สอบสวน นายนพรัตน์ วรุณเกียรติสมาน  ให้การรับสารภาพตลอดข้อกล่าวหา ก่อนเกิดเหตุผู้ต้องหาได้ไปขอซื้ออาวุธปืนจากผู้กล่าวหา แต่ตกลงราคายังไม่ได้ ตามวันเวลาเกิดเหตุ ผู้ต้องหามาที่บ้านของผู้กล่าวหาและมาขอซื้ออาวุธปืน เมื่อมาถึงบ้านผู้กล่าวหา ผู้ต้องหาขอดูอาวุธปืน แต่ผู้กล่าวหายังไม่ให้ดู ผู้ต้องหาจึงได้ขึ้นไปบนบ้านไปหยิบเอาอาวุธปืนที่พิงอยู่ข้างฝาบ้าน ลงจากบ้านวิ่งขึ้นรถยนต์เก๋งหลบหนีไป   นำอาวุธปืนไปซ่อน ต่อมาได้เกิดความกลัวความผิดจึงได้ประสานผู้กล่าวหาเพื่อขอคืนอาวุธปืนและขอโทษผู้กล่าวหา  หลังจากนั้นผู้ต้องหาได้ถูกจับกุมในชั้นสอบสวนพนักงานสอบสวนได้แจ้งข้อหา มีอาวุธปืนไว้ในครอบครองโดยไม่ได้รับอนุญาต,พาอาวุธปืนติดตัวไปในเมืองหมู่บ้านหรือทางสาธารณะโดยมิได้รับอนุญาต เพิ่มอีกข้อหา ผู้ต้องหารับทราบข้อกล่าวหาดีแล้วขอให้การรับสารภาพตลอดข้อกล่าวหา ผู้ต้องหาไม่เคยได้รับใบอนุญาตให้มีและใช้อาวุธปืนแต่อย่างใด
สอบสวนดาบตำรวจประกิจ แปงการิ   พยานที่1 ให้การว่าหลังเกิดเหตุ พยานออกสืบสวนจนทราบผู้ต้องหาลักเอาทรัพย์สินของผู้เสียหายไป จึงติดตามตรวจยึดได้ของกลางของผู้เสียหาย  และไปติดตามจับกุมผู้ต้องหามาดำเนินคดี
สอบสวน  นายมนทิน  รอดรักบุญ  พยานที่2  ให้การว่าก่อนเกิดเหตุได้มีผู้ต้องหามาขอดูปืน เพื่อซื้อขายกัน แต่ยังไม่ตกลงจึงกลับไป ต่อมาตามวันเวลาเกิดเหตุขณะที่อยู่ที่ร้านค้าในหมู่บ้านนั้น ได้รับโทรศัพท์จากแฟนว่า ผู้กล่าวหาโดนแย่งอาวุธปืนไป ให้พยานช่วยตามให้ด้วย ต่อมาพนักงานสอบสวนได้นำรูปภาพมาให้พยานตรวจสอบดูซึ่งพยานยืนยันว่า เป็นรูปผู้ต้องหาที่มาขอซื้ออาวุธปืนจากผู้กล่าวหาจริง