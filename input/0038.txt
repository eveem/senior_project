สอบสวน  นางชนากานต์ จิตตระกูล    ผู้กล่าวหา  มาพบพนักงานสอบสวนเพื่อแจ้งความร้องทุกข์กล่าวโทษและมอบคดีให้พนักงานสอบสวนดำเนินคดีกับ จ่าสิบเอกอนุชาติ จันทร์จ๋อย  ผู้ต้องหา   ได้นำรถยนต์เก๋ง ยี่ห้อโตโยต้า รุ่นอัลติส สีขาว หมายเลขทะเบียน ญจ-๙๒๕๐ กรุงเทพมหานคร ซึ่งเป็นของน้องสาว แต่ผู้ต้องหาเป็นผู้ใช้และจ่ายค่างวดมาตลอด มาขายให้กับผู้กล่าวหา โดยแจ้งว่าจะขายในราคา ๓๑๐,๐๐๐ บาท แต่ต้องหักค่างวดที่ค้างชำระกับทางบริษัท โตโยต้าลิสซิ่ง จำกัดออกจำนวน ๑๑๐,๐๐๐ บาท ผู้กล่าวหาจึงมอบเงินให้ผู้ต้องหาไป จำนวน ๒๐๐,๐๐๐ บาท แต่ต่อมาผู้กล่าวหาได้ไปขอตัดโอนจาก บริษัท โตโยต้า ลิซซิ่ง จำกัด ปรากฏว่ามีเงินก้อนสุดท้ายต้องจ่ายอีก ๓๐๐,๐๐๐ บาท ซึ่งผู้ต้องหา มิได้แจ้งให้ผู้กล่าวหาทราบมาก่อน ผู้กล่าวหาจึง ขอคืนเงินจำนวนที่จ่ายไป แต่ผู้ต้องหาไม่ยอม ได้รับความเสียหายจึงมาแจ้งความร้องทุกข์กล่าวโทษและมอบคดีให้พนักงานสอบสวนดำเนินคดีกับผู้ต้องหา แต่ต่อมาผู้กล่าวหาได้รับการชดใช้จนเป็นที่พอใจ จึงมาถอนคำร้องทุกข์ต่อพนักงานสอบสวน โดยไม่ประสงค์จะดำเนินคดีกับผู้ต้องหาในความผิดดังกล่าวอีกต่อไป
สอบสวนนายพันศักดิ์ นาคอ่อน พยาน ให้การว่าเป็นผู้แนะนำให้ผู้กล่าวหาซื้อรถยนต์คันพิพาทจากผู้ต้องหาจริง โดยไม่ทราบมาก่อนว่ารถยนต์คันดังกล่าวติดค่างวดเงินก้อนสุดท้าย แต่อย่างใด โดยให้การสอดคล้องต้องกันกับผู้กล่าวหาในประเด็นสำคัญทุกประการ จึงมาให้การเป็นพยาน
